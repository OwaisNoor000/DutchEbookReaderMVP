En Jip gaat treurig zijn tanden poetsen.
Nu moet hij gaan slapen en misschien is
Takkie wel helemaal verdwaald, ergens
ver weg.

‘Ik kom je toedekken,’ zegt vader. “Wees
maar niet bang, Jip. Morgen gaan we
naar de politie. Dan komt het wel goed.’
Maar als vader weg is, moet Jip wel even
huilen. En dan valt hij in slaap.

En middenin de nacht wordt Jip wakker.
Wat is dat? Hij hoort zachtjes janken. In
een wip is Jip zijn bedje uit. Takkie!

Hij gaat vlug de trap af en hij doet
voorzichtig de achterdeur open. Takkie
vliegt naar binnen. Hij jankt van
blijdschap. Hij springt tegen Jip op.

Hij likt Jip op zijn neus. ‘Och, Takkie,’
zegt Jip. ‘Waar was je toch! Heeft een
boze man je meegenomen? Of was je

verdwaald? Waar zat je
toch?’

Maar Takkie kan niet
vertellen waar hij heeft
gezeten.

Jip en Takkie rollen samen
door de gang en hebben

een reuze plezier.

Dan komt er ineens iemand naar beneden.
Het is moeder.

‘Wat is dat?’ vraagt ze verschrikt. ‘Wat is
er aan de hand? Ben je beneden, Jip?’
‘Takkie is terug,’ schreeuwt Jip. ‘Takkie is
terug. Mag ik het aan Janneke vertellen?’
‘Nee,’ zegt moeder. ‘Het is middenin

de nacht. Ga maar gauw weer slapen.
Morgen ziet Janneke het vanzelf.’

En voor deze ene keer mag Takkie in Jips
kamer slapen. Op het matje voor het bed.

25

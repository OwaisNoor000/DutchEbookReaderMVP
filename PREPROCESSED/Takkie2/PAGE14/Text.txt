O, o, o! Takkie heeft het mandje laten
vallen. Daar liggen de vier eitjes. Twee
zijn er helemaal kapot. En twee zijn er
nog heel. En het mandje is vies en nat en
geel.

‘Takkie!’ gilt Jip. ‘Takkie!! Kom dadelijk
hier!’

Takkie draait zich om. Het vogeltje is
allang weggevlogen. En Takkie komt
heel langzaam naar Jip toe. Hij heeft zijn
staart tussen de pootjes. Hij is een treurig
hondje.

‘Stoute hond,’ zegt Janneke.

‘Stoute hond,’ zegt Jip.

Arme Takkie kwispelt. Hij weet het best.
Hij weet heel goed dat hij stout is. En dat
hij het mandje niet mocht laten vallen.
Maar hij is ook maar zo’n klein hondje.

14

Thuis zegt de moeder van Jip: ‘Kom maar,
ik zal het mandje netjes schoonmaken.
En jullie hebben ieder toch nog één ei. En
Takkie kan het niet helpen. Takkie kan
wel de krant dragen. Maar geen eitjes.’
Dat weten ze dus alweer.


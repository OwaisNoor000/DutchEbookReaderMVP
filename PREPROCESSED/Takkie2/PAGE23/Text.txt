Hij loopt om het beest heen. Hij ruikt er
eens aan. Hij is er een beetje bang voor.
Jip en Janneke moeten daar erg om
lachen. Ha, ha, die Takkie. Wie is er nou
bang voor een beest vol lucht.

Maar dan wordt Takkie boos. Hij gaat
naar de zebra. En hij sleept de zebra mee
over het gras. In zijn bek.

En dan opeens... 0, wat verschrikkelijk.
Sss-s-s-s-s-s, zegt de zebra.

Hij loopt leeg.

Heel langzaam loopt hij leeg.

Takkie heeft een gaatje in hem gebeten.
Jip pakt de zebra uit Takkies bek. Maar
het is al te laat. De zebra is nu weer een
slap vod.

Jip en Janneke zijn zo boos. Zo boos op
Takkie. Ze lopen hem achterna. Ze willen
hem slaan.

Maar moeder zegt: ‘Niet doen! Niet
Takkie slaan.’

‘Hij heeft de zebra kapotgebeten!’ roept
Jip woedend.

‘Hij kan het niet helpen,’ zegt moeder. ‘Hij
wist niet wat het was. Jullie wisten toch
ook eerst niet wat het was?’

Dat is waar. En ze zijn niet zo boos meer
op Takkie. Maar Jip en Janneke zijn nog
wel treurig. Ze zitten samen op het gras.
Heel droevig.

Maar als vader thuiskomt, zegt hij: ‘O, dat
kan ik best plakken.’

En hij plakt de poot van de zebra. En nu
kan hij weer worden opgeblazen.

‘Takkie mag er nooit meer aankomen,’
zegt Jip.

‘Nee, nooooit meer,’ zegt Janneke.

23

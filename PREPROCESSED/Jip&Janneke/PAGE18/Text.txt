‘H-u-u-u,’ snikt Jip. ‘Ik wou een vrachtauto.’

Vader lacht.

‘Je mag niet lachen,’ roept Jip. ‘Dat is gemeen.’

‘Jip,’ zegt vader. ‘Ga eens mee naar de spiegel. Kom
eens kijken in de spiegel.’ En hij tilt Jip voor de spiegel.

Jip kijkt. Hij is pikzwart. Zijn gezicht zit vol zwarte natte
vegen. En zijn handjes zijn pikzwart.

Hij lacht door zijn tranen heen.

‘Ik ben net Zwarte Piet,’ zegt hij.

‘Ja,’ zegt vader. ‘En nu moet je goed luisteren, Jip.
Het is vandaag pas drie december. En Sinterklaas komt
Opx.?”

‘Vijf december,’ zegt Jip.

‘Juist,’ zegt vader. ‘Dus op vijf december krijg jij mis-
schien je vrachtauto. Misschien, zeg ik. Maar vannacht
heeft Sint een suikerbeest door de schoorsteen gegooid.
En als hij je ziet huilen dan zegt
hij: O, Jip lust geen suiker-
beesten! Hij krijgt niks
meer in zijn schoen.’

‘Ik huil niet meer,’ zegt
Jip.

‘Dan is ’t goed,’ zegt vader.


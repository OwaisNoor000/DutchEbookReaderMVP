Maar Jip durft niets te zeggen. Voordat Sinterklaas
kwam had hij zo’n praats. Maar nu niet meer.

‘Nou,’ zegt Sinterklaas. ‘Pak maar’s uit, Piet.’

En dan komen de pakjes. Zoveel pakjes. Wel tien.
Met een J van chocola en nog een J van chocola en een
fornuisje en een vrachtauto. En een hart van suiker.
En ook een aanhangwagen en ook een klerenkast met
poppenkleertjes.

‘Nu nog één versje zingen,’ zegt Sinterklaas. ‘Durf je
dat wel, Jip?’

Ja, Jip durft wel te zingen van Dank je, Sinterklaasje. Hij
durft niet te praten. Alleen als Sinterklaas weggaat, zegt
hij nog gauw: ‘Dag, Sinterklaas. Janneke heeft me niet
geknepen.’

‘Dat is mooi,’ zegt Sinterklaas. En daar gaat hij, met
Piet.

‘Dag, dag,’ roepen Jip en Janneke. En ze wuiven hem
na. Daaaag, daaaag, daaaag!

25

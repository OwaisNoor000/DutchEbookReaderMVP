Verdwaald

‘Kijk eens,’ zegt Jip. ‘Daar gaat Sinterklaas.’

‘Waar dan?’ vraagt Janneke.

‘Daar!’ roept Jip. En hij wijst. En ja hoor, een heel eind
verder, op straat, daar loopt Sinterklaas. Met Zwarte
Piet. Maar het paard is er niet bij.

‘Kijk eens, wat een boel kinderen,’ zegt Jip.

“Ga je mee kijken?’ zegt Janneke.

En daar gaan Jip en Janneke. Ze hollen. Ze lopen heel
hard. Want ze zien Sinterklaas in de verte. Met allemaal
kinderen erachter.

“We halen ze nog wel in,’ zegt Jip.

En hij hijgt.

‘Ja, best,’ zegt Janneke.

Ze lopen en ze lopen. Maar Jip heeft korte beentjes. En
Janneke ook.

En ze kunnen nog niet zo heel erg hard lopen.

‘Nu zijn ze die straat ingegaan,’ zegt Jip.

‘Niet waar,’ zegt Janneke. ‘De volgende straat.’

Dan gaan Jip en Janneke een zijstraat in. En daar zijn
veel mensen. Mensen die langs de winkels lopen. Maar
Sinterklaas is daar niet.

‘Dan gaan we deze straat maar weer in,’ zegt Jip. ‘Daar
zijn ze vast.’ En ze gaan weer een andere straat in.

Maar daar is Sinterklaas ook niet.

12

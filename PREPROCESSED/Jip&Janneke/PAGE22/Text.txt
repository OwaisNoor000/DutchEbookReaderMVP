Liedjes zingen

Jip en Janneke staan voor de schoorsteen. Want ze
moeten een liedje zingen.

‘Sinterklaas kapoentje!’ zingt Jip heel hard.

‘Hoor, wie klopt daar, kindren!’ roept Janneke. Nog
harder.

‘Hoor eens,’ zegt vader. ‘Dat kan niet. Als jullie liedjes
zingen, moet je het gelijk doen. Allebei hetzelfde liedje.
Anders is het afschuwelijk.’

Maar Jip wil alleen van Sinterklaas kapoentje.

En Janneke wil alleen van Hoor, wie klopt daar,
kindren.

En ze krijgen ruzie.

En Jip schopt de schoen om van Janneke.

En Janneke gooit met de schoen van Jip. En al het hooi
vliegt door de kamer.

‘Zijn jullie nou helemaal mal!’ zegt moeder boos.
‘Dat is een mooie manier van doen! Sinterklaas zal heel
verdrietig zijn als hij dat gezien heeft.’

‘Staat hij nou op het dak?’ vraagt Jip.

‘Dat zal wel,’ zegt vader.

‘Ik ga even kijken,’ zegt Jip. En hij wil de straat op.

‘Nee!’ roept vader. En hij pakt Jip nog net bij zijn
pyjamajasje. ‘Wat denk je wel? Het is donker en koud!’

‘Kom,’ zegt moeder. ‘Ik zing met jullie mee. Eerst

21

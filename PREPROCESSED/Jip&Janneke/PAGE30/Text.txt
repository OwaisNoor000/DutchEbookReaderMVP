De dag na Sinterklaas

‘Die Jip,’ lacht Janneke. ‘Ha, ha, die Jip!’

‘Wat is er dan?’ vraagt Jip.

‘Je hebt je schoen nog staan,’ zegt Janneke. ‘Bij de
kachel. Ik zie hem staan. En Sinterklaas is allang weg.’

Jip krijgt een kleur. Hij is er zo aan gewend zijn schoen
te zetten. Hij kan het niet meer laten.

‘Vandaag is Sint er nog,’ zegt hij. “Wie weet, wat hij nog

brengt.’
‘Nou,’ zegt Jips moeder, ‘heb je nog niet genoeg
gekregen, Jip?’

Janneke heeft poppenkleertjes gekregen en een
fornuisje.

‘Kom je eens een keer pannenkoeken eten, Jip? Ik kan
echte pannenkoeken bakken op het fornuis.’

‘Pas op,’ zegt Jip. ‘Ik ben Jip niet, ik ben Sinterklaas.’
Hij gaat de kamer uit en als hij terugkomt, heeft hij een
lange baard.

‘Zo meisje,’ zegt hij. “Ben je zoet geweest?”

‘Ja Sinterklaas,’ zegt Janneke.

‘Heb je je bord leeggegeten?’ vraagt de kleine
Sinterklaas.

‘Ja,’ zegt Janneke. ‘Maar jij hebt zelf je bord niet
leeggegeten.’

‘Wel waar,’ zegt Sinterklaas.

29

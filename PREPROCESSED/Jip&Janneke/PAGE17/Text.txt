3 december

Jip is heel vroeg wakker. Het is nog bijna donker. Er is
nog niemand op. Het is zo stil in huis. Maar Jip denkt: Ik
ga naar beneden. Ik ga kijken of er iets in mijn schoentje
zit.

Want Jip heeft zijn schoentje gezet. Met hooi erin.

Hij gaat zachtjes de trap af.

Hij doet de deur van de kamer open. En hij kijkt in zijn
schoentje. Het staat bij de open haard.

Het hooi is weg. En er zit een suikerbeest in de schoen.
Een mooi groen suikerbeest.

Jip haalt het eruit. Maar hij is niet blij. Hij heeft om
een vrachtauto gevraagd. En nou heeft hij enkel een
suikerbeest.

Misschien is het in de schoorsteen blijven hangen,
denkt Jip.

Misschien zit het nog in de schoorsteen, het echte kado.

Jip kruipt in de haard. Daar boven hem is een gat. Het
gat van de schoorsteen. Hij steekt er zijn hoofd in. En hij
voelt met zijn handjes. Maar hij voelt niets.

Dan gaat Jip naast de schoen zitten. Op het haardkleed.
En hij huilt.

Geen vrachtauto. Enkel een suikerbeest.

‘Wat is dat nou?’ zegt vader. Vader is binnengekomen
en hij schrok van Jip. ‘Wat doe je daar?’

16

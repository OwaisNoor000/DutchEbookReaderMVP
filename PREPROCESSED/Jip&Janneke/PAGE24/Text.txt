Sinterklaas komt

‘Straks komt Sinterklaas,’ zegt Jip. ‘Hé, moeder?’

‘Ja,’ zegt moeder. ‘Nog even wachten.’

Ze zitten samen op een bankje, Jip en Janneke.

‘Ik zal hem vertellen van het egeltje,’ zegt Janneke. ‘En
van de poes, en van Takkie.’

‘En ik zal vertellen dat jij mij geknepen hebt,’ zegt Jip.

‘Nee,’ roept Janneke, ‘dat is niks lief.’

‘En ik doe het lekker toch,’ zegt Jip.

En dan gaat de deur open. Daar staat Sinterklaas. En
achter hem staat Zwarte Piet.

Jip en Janneke zijn doodstil. Ze durven haast geen adem
te halen. Ze kijken alleen maar.

‘Dag, kinderen,’ zegt Sinterklaas.

Moeder geeft hem de grote stoel.

Hij ziet er zo mooi uit.

Zijn baard is wit en zijn tabberd is rood. En Zwarte Piet
is in het paars.

‘En zijn de kinders zoet geweest, mevrouw?’ vraagt
Sinterklaas.

‘Wel,’ zegt moeder, ‘dat moeten ze zelf maar vertellen.
Jip, je wou toch iets vertellen? Is het niet?’

Maar Jip is zo verlegen. Zo verlegen. Hij pakt Jannekes
handje vast. En hij zegt niets.

Maar Janneke zegt: ‘We hebben een poes. En we

23

“Nou weet ik het niet meer,’ zegt Janneke. ‘Waar zijn we
nou?’

‘Ja, waar zijn we nou?’ vraagt Jip.

Ze weten het niet meer. Ze zijn verdwaald. En
Sinterklaas is nergens meer te zien. Jip begint te huilen.
En Janneke begint ook te huilen. Ze gaan midden op
straat staan. En ze huilen heel hard.

“Hé, Jip, wat doe jij hier?’ zegt een stem.

Jip kijkt op.

Dat is de buurman. Hun eigen buurman.

“We weten niet meer waar we wonen,’ zegt Jip. En de
tranen rollen over zijn wangen.

‘We zijn verdwaald,’ zegt Janneke.

‘Kom maar,’ zegt de buurman. ‘Dan mag je mee in de
auto. En dan breng ik jullie weer naar huis.’

Hij pakt Jip op. En hij pakt Janneke op. En hij zet ze
allebei in de auto. Dat is heerlijk.

“Wat deden jullie toch zo ver van huis?’ vraagt de
buurman.

‘We zagen Sinterklaas,’ zegt Jip. ‘En we wilden
erachteraan. En toen was hij ineens weg.’

‘O,’ zegt de buurman. ‘Maar Sinterklaas komt toch nog
bij jullie thuis?’

“Denk je wel?’ vraagt Jip.

‘Vast wel,’ zegt de buurman. ‘Ga maar fijn naar huis.
En zet je schoentje vanavond.’

De moeder van Jip staat voor de deur. En de moeder
van Janneke staat ook al voor de deur.

‘Waar waren jullie toch?’ vragen ze angstig. “Waren

14

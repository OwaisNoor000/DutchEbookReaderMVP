Takkie in de sloot

Je das om, hoor,’ zegt moeder. Je nieuwe
rode das om, Jip. En jij, Janneke, heb je
ook je mooie nieuwe das om? Die groene?
Dat is goed. Niet te ver weg, hoor!’

Jip en Janneke gaan met Takkie de weg
op. Ze lopen heel hard, want het is koud.
En Takkie loopt vooruit. Janneke gooit
een steentje weg. En Takkie rent erach-
teraan. Hij heeft het steentje in zijn bek
en brengt het netjes terug.

Jip gooit een ander steentje. Nog veel
verder. En Takkie wordt helemaal dol van
plezier.

‘Waf waf,’ zegt hij en brengt alle steentjes
terug.

<

Dan gooit Jip een stukje hout in de sloot.
‘Niet doen!’ zegt Janneke. ‘Pas op!’

Maar het is al te laat. Ploemp, daar
springt Takkie in de vieze sloot. Hij piept
en hijgt. O, 0, en het is zo koud! ‘Hij ver-
drinkt,’ jammert Janneke.

‘Hij vat kou,’ gilt Jip.

Maar Takkie verdrinkt niet. Hij kan goed
zwemmen en hij komt met het stokje in
zijn bek aan de wal.

‘We moeten hem afdrogen,’ zegt Jip.
‘Anders wordt hij ziek.’ Hij neemt zijn
nieuwe das en hij droogt Takkie af. En
Janneke neemt haar eigen mooie groene
das. En ze helpt hem.

27

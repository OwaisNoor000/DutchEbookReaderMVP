En ja hoor. De dokter komt. Hij heeft een
leren jas aan. En hij heeft een grote tas.
Jip en Janneke staan erbij. En ze kijken.
‘Gaat u Takkies pols voelen?’ vraagt
Janneke.

Ja zeker,’ zegt de dokter. ‘En hij moet zijn
tong uitsteken.’

‘Zou Takkie mazelen hebben?’ vraagt Jip.
‘Nee,’ zegt de dokter. ‘Hondjes hebben
nooit mazelen. Maar ik denk dat hij iets
gegeten heeft wat niet goed voor hem
was. En dan krijgt Takkie een drankje.’
Het komt van de apotheek. Een echt
drankje. Het is een flesje, met een etiket.
En er staat op: Takkie. Driemaal daagss
een lepel.

Maar oei, het is niet makkelijk om Takkie
zijn drankje te geven.

30

‘Toe nou, Tak,’ zegt Jip. Je wordt er beter
van.’

Maar Takkie wil niet.

Ze moeten zijn kop vasthouden. En dan
zijn bekje openmaken. En dan het drankje
erin gieten. En dan stribbelt Takkie erg
tegen.

Maar Jip en Janneke zorgen er goed voor
dat Takkie het drankje binnenkrijgt.

En de volgende morgen gaat Jip gauw
kijken.

Takkie ligt niet meer in zijn mandje.
Takkie is alweer in de tuin. Takkie rent
alweer achter een vogel aan. En Takkie
eet weer een groot stuk brood. En een
stuk worst.

Takkie is weer beter.

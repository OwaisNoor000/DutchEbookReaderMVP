Bellen blazen

‘Kijk, zegt Janneke. ‘Zo moet je doen. Ik
zal je leren hoe je moet bellen blazen.’
En Janneke neemt de pijp. En ze steekt
de pijp in het zeepsop. En dan blaast ze.
Er komt een hele mooie bel. Janneke
houdt op met blazen. ‘Mooi hé?’ zegt ze.
‘Heel mooi,’ zegt Jip.

Daar gaat de bel. Hij vliegt de lucht in.
Hij gaat heel zachtjes naar boven. En de
zon schijnt erin. En de bel is mooi paars,
en roze.

Nu gaat Jip het proberen. Het is niet

moeilijk. Hij blaast ook een grote zeepbel.

Maar Jip wil de bel nog groter, en nog
groter. En dan fffft daar spat hij uit

elkaar.

‘Hééé,’ zegt Jip. ‘Wat
jammer.’

Je maakt hem te groot,’
zegt Janneke. “Dan gaat
hij kapot.’

Jip is nu heel voorzichtig.
Kijk, hij blaast de ene bel
na de andere. En Janneke

ook.

Nu zit er een op Jips haar.
O, wat leuk. Fffft, daar spat hij weer.

Nu komt Takkie erbij.

‘Niet aankomen, Tak,’ zegt Janneke.

Maar Takkie vindt het heel gek. Hij wordt

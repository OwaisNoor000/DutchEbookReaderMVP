Slappe zebra

Tante Truus is geweest.

En tante Truus heeft een kadootje mee-
gebracht. Voor Jip.

‘Wat een raar ding,’ zegt Jip. ‘Kijk eens
Janneke, wat een raar ding.’

Het is een raar ding. Het is net een slap
doekje.

Maar tante Truus zegt: Je moet het op-
blazen. Geef maar hier, dan zal ik het
opblazen.’

En tante blaast. En ze blaast. En dan
wordt dat rare ding heel groot. En nog
groter. En dan ineens ziet Jip het. Het
wordt een beest.

‘Een paard!’ roept Janneke.

‘Nee, het heeft streepjes,’ gilt Jip. ‘Het is
een zebra. Wat mooi!’

Het is een prachtige zebra. Een zebra vol
lucht. Je kunt hem op de piano zetten.
Je kunt er ook mee gooien. En hij kan
drijven in de badkuip.

Jip en Janneke spelen de hele dag met de
zebra. Ze nemen hem mee naar de tuin.
En hij is zo leuk om in te knijpen.

Dan komt Takkie. Takkie vindt het een
gek beest. Takkie blaft. Waf, waf, waf!

21

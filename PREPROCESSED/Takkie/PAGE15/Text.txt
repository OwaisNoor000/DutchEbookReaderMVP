Verven

De schilder is er. Hij verft. Hij verft de
ramen van Jips kamertje. Jip en Janneke
staan te kijken. En ze willen ook zo graag
eens schilderen.

‘Mogen wij ook eens?’ vragen ze.

‘Nee hoor,’ zegt de schilder. ‘Dat mag niet.
Dan maak je je vuil.’

Dat is heel jammer. Want het gaat zo
lekker, het kozijn van het raam wordt
mooi blauw. En de deur wordt ook mooi
blauw. En Jip en Janneke kijken maar.

En dan gaat de schilder weg. Maar hij
laat de pot met verf staan. En er liggen
twee kwasten.

‘Zullen we eventjes verven?’ zegt Jip.

‘Het mag niet,’ zegt Janneke.

‘Eventjes maar,’ zegt Jip.

Maar dan horen ze iemand. Op de gang.
En Jip schrikt.

Hij wil gauw de kwast wegleggen. Maar
hij gooit de pot om.

O, o, daar ligt de hele verfpot over de
vloer. En de blauwe verf stroomt over de
grond.

O, o, Jip is zo geschrokken. En Janneke
ook. En er was niet eens iemand op de
gang. Het was enkel Takkie.

15

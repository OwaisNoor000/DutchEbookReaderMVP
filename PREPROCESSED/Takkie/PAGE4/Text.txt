Ze komen thuis met een hondje

Janneke,’ zegt moeder, ‘weet je de winkel
van Smit? De winkel van lapjes en van
wol?’

Ja,’ zegt Janneke. ‘Ga daar eens een
pakje naalden halen,’ zegt moeder. ‘Fijne
naalden, geen grove.’

‘Goed,’ zegt Janneke. En ze roept Jip. ‘Ga
je mee naalden kopen?’

Daar gaan ze samen. Het is mooi weer.
En er is veel te zien op straat. Er is een
vrouw met bloemen. En een kar met
pruimen. Jip en Janneke krijgen ieder
een pruim van de pruimenman.

‘Kijk, dat hondje loopt met ons mee,’
zegt Jip. Ja,’ zegt Janneke, ‘wat een

gek hondje. Wat een gek lang hondje.
Zijn achterpootjes zitten zo ver van zijn
voorpootijes.’

‘Hij is vies,’ zegt Jip. ‘Maar hij is lief.’
‘Ga maar naar je baas,’ zegt Janneke, ‘ga
maar terug.’

Maar het hondje wil niet terug. Hij wil
mee.

‘Arm hondje,’ zegt Janneke, ‘heb je geen
baas?’

Het hondje kijkt haar verdrietig aan.
‘Heb je geen huis?’

Het hondje kan niet praten, maar zijn
oogjes zeggen: ‘Nee, ik heb geen huis.’
‘Ga dan maar met ons mee,’ zegt Janneke.
